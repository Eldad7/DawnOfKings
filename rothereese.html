
<!DOCTYPE HTML>

<html>

<head>
  <title>עליית עידן המלכים - עולם</title>
  <meta charset="utf-8">


     <link rel="stylesheet"  href="MyCSS.css" >
      <script  src="MyJS.js"></script>

</head>

   <body  onLoad="mark()"   dir=rtl  >

<div id=wrapper  >
<div id=koteret      ><br>
 <h1>עליית עידן המלכים</h1>


<div style="  "> <script>document.write(menu)</script></div>

</div>

<div id=content_wrapper style="">
<div id=sidebar   style="" >
 <ul  id=side>

</ul>


 </div>
<div id=content>
 <h1>Rothereese</h1>

<div id=text1>
<p>רות'ריז, יבשת הארצות הוותיקות היא יבשת במרכז העולם. במשך מאות שנים היא הייתה מורכבת מממלכה גדולה ומאוחדת בשם היילנדס. 'היילנדס' היה גם שם עיר הבירה של הממלכה.
	הממלכה פורקה על ידי שליטים של שני איזורים עיקריים בממלכה. בעיר ריימז שבצפון מערב והעיר היילנדס שמדרום. ההתפוררות החלה בעקבות אחת ממלחמות האזרחים הגדולות שידעה היבשת.</p>
<p>המלך דאליאר נפטר באופן פתאומי בגיל 33. אנשיו של דאליאר, איש הצפון, האשימו את תושבי היילנדס, בהרעלה.<br> למרות שהרעלה מעולם לא הוכחה, זו עדיין התיאוריה הרווחת בממלכת רימאס.
	לאחר ההאשמות, נעצרו אנשיו של דאליאר על ידי היורש, המלך סלין הראשון, עד למשפט בגין הסתה והאשמת שווא. השמועות על מעצרם של אנשי הצפון לא התקבלו בצורה טובה על ידי תושבי הצפון, אשר החליטו לצאת למרד.</p>
<p>אל המרד הצטרפו תושבים של ערים נוספות, מכיוון שדאליאר היה אהוד מאוד ברחבי הממלכה. בשומעו על המרד, המלך סלין שלח את צבאו בהוראה להרוג את המורדים. רבים ממשפחות אנשי הצבא היו בין המורדים, ולכן רבים ערקו מצבאו של סלין והצטרפו למרד.</p>
<p>המרד נמשך כשלוש שנים, כאשר לבסוף נבלם על ידי אנשי המזרח, אנשי הנבואה אשר הזהירו את שני הצדדים מפני מתקפה קרבה על ידי הדרקונים השוכנים בדארגור ראן.
	לאחר שהסכימו לפיוס, המורדים הצטרפו לשורות הצבא אל מול המתקפה הקרבה ובאה, ועזרו להיילנדס לבלום את המתקפה. סלין הוברח אל המצודה שמתחת ל'גבעת דורל', הרחק מהארמון, ויצא רק בסוף הקרב, במקום להצטרף לחייליו.
<p>לאחר שהקרב הסתיים, ונראה שהם בטוחים, אנשי הצפון עזבו כולם את מועצת המלך וחזרו לביתם, מכריזים שהם אינם כפופים יותר למלכי הדרום. המלך סלין פקד על מפקדיו לשלוח את הצבא, אך האחרונים סירבו, מכיוון שאמרו שאין בידם מספיק חיילים על מנת לנצח את הקרב.</p>
<p>המלך סלין הוציא להורג 3 ממפקדיו בעקבות כך, ומינה 3 מפקדים חדשים אשר ימלאו את פקודותיו. כששמועות אלו הגיעו אל העיר הנבואית לאת'רון, הם קראו לאנשיהם לעזוב את הארמון ולחזור חזרה לעירם.
	עזיבתם של אנשי לאת'רון, היוותה את החותם הסופי לפירוקה של הממלכה המאוחדת.</p>
<p>הספירה החדשה מתחילה מאותו יום, אשר בו הוקמו ארבע הממלכות: רימאס, היילנדס, לאת'רון וגלאסייס. כהסכם בין אנשי הממלכות הוותיקות, וכחובת אמונתם, כל ממלכה בחרה לה את אחד מהאלים כפטרון ממלכתם.</p>

<h2 style="text-align:center; font-size : 130%">רימאס</h2>
<p>ממלכת רימאס נחשבת לצפונית מבין הארבע, אך היא נמצאת בפועל בצפון מערב האי. גבולותיה הם הים מצפון ומערב, בקעת לאת'רון ממזרח וקצה יער דניר מדרום. יער דניר אומנם נמצא בטוח שטחה של הממלכה, אך מתגוררי היער אינם כפופים למלך רימאס.
	רימאס בחרה את זופדס, אל האש. מספר ממשפחות האצולה של רימאס אחזו בקסם הזעם, האדום, המזוהה עם זופדס, ולכן נבחר אל זה.</p>
<p>עיר הבירה של הממלכה היא לינויטוס, בה נמצא הארמון ואף המצודה למקרה של מלחמה. העיירה דייר לאמון היא הגבול הצפוני של הממלכה ואנשיה מאיישים את גבול זה.
	ממזרח שוכנת העיר לירין, אשר אנשיה מאיישים את הגבול המזרחי. שאר גבולות הממלכה הם חומות של אבן.</p>
<p>רימאס ביחסי ברית טובים מאוד עם לאת'רון, וביחסי מסחר עם שאר הממלכות, ומחזיקה את הצי החזק ביותר מבין שאר הממלכות.</p>

<h2 style="text-align:center; font-size : 130%">לאת'רון</h2>
<p>ממלכת לאת'רון היא המזרחית מבין הארבע ברות'ריז, והיא נקראת גם בשם 'הממלכה הנבואית'. כהמשך ישיר, היא הוקמה במיקום של עיירת לאת'רון לפני פירוק הממלכה, ואליה הצטרפו עוד מספר ערים ויחדיו הם הקימו את הממלכה.
	הממלכה גובלת ממזרח בים, ברימאס ממערב. כיוון שהיא ביתם של הרבה מאוד קוסמים, הממלכה מוגנת היטב, ואף אחד מעולם לא ניסה לתקוף אותם.</p>
<p>קסם המסתורין נותן לשליטי הממלכה להבין את תכלית הדברים, ולדעת את הדברים שאחרים אינם יודעים. רוב מגילות הנבואה נכתבו לאחר שהממלכה הוקמה ואנשיה למדו היטב את היכולת ללמוד על הקסם.
	בעבר היה נהוג לדבר בה באלינדיר, שפת הנבואות, אך עם הזמן אומנות זו גוועה, והם למדו את השפה המדוברת. השפה נשארה בשימוש, אך רק על ידי אלו אשר מתעסקים בקסם.</p>
<p>עיר הבירה היא לאת'ריין הנמצאת במרכז הממלכה, ובה מתגוררים אנשי המלוכה ואנשיהם בלבד. כיוון שאנשיה לא מאמינים בהאדרת בני האדם, אין לממלכה זו ארמון רשמי.
	האלה הילרוד, אלת האוויר, הלבנה, היא הפטרון של הממלכה.</p>

<h2 style="text-align:center; font-size : 130%">גלאסייס</h2>
<p>גלאסייס היא הממלכה המערבית והקטנה ביותר מבין ארבע הממלכות. ארמון המלוכה נמצא ברגראס אשר נמצאת בדרום מערב הממלכה, וגובלת בים.
	אנשי הממלכה היו חלק מהמרד הגדול של הצפון בדרום לפני תחילת הספירה, לפני שגלאסייס הוקמה. הם היו לוחמים מיומנים מאוד, ולא פחדו משום דבר. האל הפטרון של הממלכה הוא קונדוס, אל המים.</p>
<p>בתחילת הספירה, אנשי הממלכה היו לוחמי ים מיומנים מאוד. אך אומנות זו גוועה מכיוון שהממלכה הייתה כה קטנה, ולא יכלה להחזיק צי מספיק גדול עבור כולם.</p>
<p>הממלכה תמיד הייתה סגורה לעצמה. הם שנאו קסם ורצו להרחיק את עצמם משאר הממלכות אשר מתעסקות באומנות זו.</p>

<h2 style="text-align:center; font-size : 130%">היילנדס</h2>
<p>הממלכה שמרה את שם הממלכה המאוחדת. היא הוקמה היכן שהייתה העיר היילנדס, הארמון נשאר בדיוק אותו דבר כמו לפני פירוק הממלכה.
	בממלכה זו ישנן שתי מצודות, הראשונה נמצאת ליד הארמון בדרום מערב הממלכה, גובלת בים ממערב. השנייה נמצאת בגבעת דורל שבצפון מזרח. מצודה זו הייתה מפלט אל מול ההתקפות החוזרות ונשנות של דרקונים מדארגור-ראן.
	היער הכסוף שוכן מצפון לממלכה ומהווה מעין הגנה טבעית. הוא קיבל את שמו מכיוון שבתקופת החורף הוא היה מתמלא בקרח על העלים, מה שהיה נותן לו מראה כסוף.</p>
<p>האלה הפטרונה של ממלכה זו היא גוראק. היילנדס נחשבים המסורתיים ביותר מבין ארבע הממלכות ביבשת.</p>
<p>אחרי מה שקרה במרד, היחסים בין רימאס להיילנדס תמיד היו קרירים. הם חיו בשלום ומסחר, אך מעבר לטקסים רשמיים של משפחות המלוכה, לא הייתה תקשורת רבה בין שתי הממלכות.</p>

</div>



<!--content--> 
</div>



 </div>
 <div style="clear : both"></div>
 <div id=footer   >
כל הזכויות שמורות לאלדד כורם מלבד מקומות בהם צויין אחרת. אין לשכפל, להעתיק או לצלם.

</div>
<!--wrapper-->
 </div>

</body>

</html>