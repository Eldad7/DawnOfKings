
<!DOCTYPE HTML>

<html>

<head>
  <title>עליית עידן המלכים - ספרים</title>
  <meta charset="utf-8">


     <link rel="stylesheet"  href="MyCSS.css" >
      <script  src="MyJS.js"></script>

</head>

   <body  onLoad="mark()"   dir=rtl  >

<div id=wrapper  >
<div id=koteret      ><br>
 <h1>עליית עידן המלכים</h1>


<div style="  "> <script>document.write(menu)</script></div>

</div>

<div id=content_wrapper style="">
<div id=sidebar   style="" >
 <ul  id=side>

</ul>


 </div>
<div id=content    >
 <h1 style="text-align:center">פרולוג</h1>

<div id=text1>
<h2>1306</h2>
<p>"עצור!" צעק שֶרַפים אל ונטוס, סוסו, שהגיב בעצירה מקומית ועלייה לשתי רגליים אחוריות עד לרקיעת רגליים אל מול שעריה הבוערים של היילנדס, מצודה מתלקחת מעלה עשן לפני רקע אדמדם ושלושה כוכבים בשמיים.
יגונו של שֶרַפים היה גדול, תחושת האשמה בערה בתוכו וליחכה את קצות אצבעותיו כשמולו אש, עשן וצעקות.
"נכשלנו" אמר, "זה המחיר שהייתי צריך לשלם על כך שלא הייתי מהיר מספיק, יש עוד הרבה לתקן".
"זו לא אשמתך" אמר לו לארגון, "האנשים לא הקשיבו, הייתה להם את האפשרות לברוח והם בחרו להישאר, האדם תמיד מוצא את עצמו נאמן למקום עד לאין גבול."<br>
"זו כן, הנבואות האלו הן שלי ובשבילם, מה עוד אצטרך לעשות ע"מ להציל את החלשים האלו?
עכשיו בוא! נמצא מחסה בלאת'רון."</p>

<p>הסתובבו שניהם אך רעש נפץ גדול עלה באוזניהם.
כאשר הסיטו את מבטם לאחור ראו את חומותיה האגדיות של היילנדס קורסות תחת צל של אש ועשן, פסל הנמר המפורסם קורס ומתדרדר בזרם של אבנים שחורות מזעם, התפרצות רשע בקע מכל חריץ באבן, גשם חיצים כחולי להבה ואדומי שנאה המטיר על קשת האלים שמאחוריה הסתתרו הנאמנים.</p>

<p>"יכול להיות שזהו הסוף של העיר הכסופה?" שאל לארגון, אך נשדדה ממנו התשובה, כאשר עיניו של שֶרַפים התגלגלו לאחור והוא שקע בחיזיון.
וכך היו שניהם, עומדים לצד סוסיהם, אל מול שעריה השחורים של העיר, חומותיה קורסות, אויביה צוחקים, עמוק בתוך נפשם כבר דמיינו את שירי השמחה והניצחון על נפילת "בית הירח" וחששו מהחורבן הקרב ובא.
לאחר מספר דקות נשם בבהלה שֶרַפים, עיניו עדיין לאחור, וצעק "דרקוני הים!", פקח את עיניו ותפס את לארגון, "אנחנו חייבים להמשיך ולהקיף את העיר".
"אין סיכוי" ענה, "הסיכון גדול מדי, העיר עגולה ואנחנו חשופים".
"לארגון" אמר, "עכשיו זה זמן רע להתחיל לאבד את אמונתך בי", והשניים עלו על הסוסים ודהרו מערבה לכיוון החוף.</p>

<p>סירחון השרפה היה חזק מדי והשרה פחד ובהלה בסוסים, הם האטו את הקצב ודהרו בחשש.
"ונטוס, קדימה!" אמר, אך התגובה שהתקבלה לא הייתה כמצופה, כאשר ונטוס הוציא קול בכי חנוק.
שֶרַפים הבין לליבו והסתובב אל לארגון, "אנחנו נצטרך להמשיך לאט".
כך בשקט בשקט בסבכי היער הכסוף, נעו השניים באפלה שהלכה ועלתה, בעשן שמכסה את הירח, עצם שֶרַפים את עיניו והמשיך.</p>

<p>"עצור!" אמר, פקח את עיניו, כשעמד בקצה המערבי, אל מול הים השחור ותפס את קשתו הכחולה.
לארגון תמיד חשב שיש משהו שונה בקשת הזו ועכשיו, בפעם הראשונה מאז שגורלו נכרך עם שֶרַפים, הבין למה.
חץ לבן בוהק יצא מהקשת ועלה מעל שמי הלילה, פגע בים שהחל לגעוש.
גלים-גלים לבנים וכחולים הכו בחוזקה בחוף ומערבולות השתוללו והופיעו, ברקים עלו מהמים והכו בשמיים והסתובבו בסבך, קשים כמו עצים.
לאחר שתי דקות של סערה, מעבר למסכי העשן, הכו בחוף שלושים ושתיים ספינות והחלו להתנפץ על האבנים בחוזקה. "איך?" אמר לארגון, "איך" אמר שוב אך שֶרַפים הסתכל על הים, עיניו התרכזו בנקודה רחוקה.
"תוריד את ראשך לארגון, תתכופף, עכשיו!"
ולאחר שהורידו השניים את ראשם שמעו משהו חזק פוגע בעץ מאחוריהם.</p>


<p>לארגון ירד מאָוּרה סוסו והלך אל עבר העץ, חיפש בין העשבים ומצא חתיכת עץ גדולה, לקח אותה בידו והביא אותה לשֶרַפים.
שרפים הסתכל על חתיכת העץ הלא ברורה, הוציא מאחד מכיסיו מגבת לבנה, אך זו לא הייתה מגבת רגילה ראה לארגון, המרקם שלה היה קשה והיא לא הייתה עשויה כותנה כמו שהיה נהוג, אלא מחומר אחר, יותר מחוספס.
הוא עצם את עיניו ועטף את חתיכת העץ במגבת ושפשף אותה במהירות ובחוזקה אך בדממה כמעט מוחלטת עד שלפתע, פקח את עיניו והפסיק.
באיטיות הסיר את המגבת מעל ראש ארוך, פתוח למחצה, פסים של שיניים, אף ארוך ואוזניים מחודדות, הראש היה מגולף עם עיטורים מזהב ומשובץ בספיר.</p>

<p>"הלהבה הכחולה של רימאס!" לחש לארגון, בהלה בקולו, "הדרקונים של פלוריס" ענה לו שרפים, "צי חסר רחמים וחסר פחד.
שנים ארוכות שהוא היה בצל, הממלכה החשיבה את פלוריס כמורד והוא נושל מתפקיד מפקד הצי, אבי שלח אותו לעיר דייגים קטנה, להיות אחראי על שתי ספינות דיג קטנות.
הוא ספג את העלבון הזה בקושי רב, שנים הוא יושב בשקט, בלי שאף אחד שם לב אליו".
"מה השתנה?"
"המלך החדש, דוֹריוֹן, הוא קרוב משפחתו של פלוריס, ביטל את גזר דינו והחזיר לו את הצי שלו, מה לדעתך תהיה המטרה הראשונה שלו?"
שֶרַפים נדם למספר שניות עקב סדרת קולות נפץ, הפעם מסוג שונה.
"הנאמנים מצאו את התורפה, הם יוכלו מכאן ואילך.
עכשיו בוא, אנחנו חייבים להגיע ללאת'רון!"</p>

</div>



<!--content--> 
</div>



 </div>
 <div style="clear : both"></div>
 <div id=footer   >
כל הזכויות שמורות לאלדד כורם מלבד מקומות בהם צויין אחרת. אין לשכפל, להעתיק או לצלם.

</div>
<!--wrapper-->
 </div>

</body>

</html>